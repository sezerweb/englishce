# IF CLAUSES
İngilizcede koşullu cümleleri kurarken bazı kurallara uymak zorundayız. Beş farklı tipte ve iki cümlenin birleşimi ile oluşurlar. Tip 0, 1, 2, 3 ve karma tip olarak adlandırılırlar.  

İki cümleden biri koşul (_if clause_) diğeri sonuç (_main clause_) cümlesi olarak adlandırılır. Sıralamasının önemi yoktur. Bazen koşul başta olur virgül kullanarak sonucu yazarız. Bazen de sonuç başta olur sonra koşul yazarız.  

Tipler arasındaki fark koşula göre oluşan sonucun kesinliği ve gerçekliği ile alakalıdır. Tip numarası arttıkça sonucun gerçekleşme olasılığı zayıflar. Bu yüzden de kullanılan zaman ve modallar değişir. Tip sıfırda kesinlik söz konusu iken, tip üçe doğru, ihtimaller, keşkeler, hayaller ve pişmanlıklar ortaya çıkar.  

Genel bir giriş yaptıktan sonra, önce basitce üzerinden geçip devamında ayrıntlara ve özel durumlara bakalım. Aşağıda aynı olayı farklı tiplerde ifade etmeye çalıştım. 

1. Ders kitabına çalışırsam, sınavı geçerim. (Tip 0) -kesin
2. Ders kitabına çalışırsam, sınavı geçebilirim. (Tip 1) -ihtimal
3. Ders kitabına çalışsaydım, sınavı geçebilirdim. (Tip 2) -hayal
4. Ders kitabına çalışmış olsaydım, sınavı geçmiş olurdum. (Tip 3) -pişmanlık
5. Ders kitabına çalışmış olsaydım(tip 3),sınavı geçebilirdim(tip 2). (Mix 1) -geçmişin bugüne etkisi
6. Ders kitabına çalışmasaydım(tip 2), sınavda kalmış olurdum(tip 3). (Mix 2) -mevcut durumun geçmişte etkisi

Yukardaki cümleleri tek tek inceleyecek olursak;  

**Tip 0** cümlede genel bir kanı, kesin bir inanç var. Kitabı okursam sınavı kesin geçerim diyor. Suyu ısıtırsam buharlaşır, gözümü kapatırsam göremem gibi. Bu gibi durumlarda geniş zamanlı cümleler kullanıyoruz. En kolay tip bu iki tarafada da geniş zaman kullan geç. 

**Tip 1** cümlede ise kendimize güvenimizi yitirmeye başlıyoruz. Kitabı okursam sınavı geçebilirim ama geçemeyebilirimde. Olasılık yüksek ama kesin değil. Genel olarak koşulu, geniş zaman, sonucu gelecek zaman, modal ya da emir olarak kullanırız. Yeterli para biriktirisem, araba alacağım. Eğer masayı silersen, yemeği getirebilirim. Ahmet'i görürsen selam söyle.

**Tip 2** cümlede artık yapacak birşey kalmamış, sınavı geçememişiz. Konuşma anındaki hayali durumu ifade ediyoruz. Cümle yapısı geçmiş olsa da şimdiki ve gelecek zamandan bahsederiz. Kitabı okusaydım. sınav geçebilirdim ama geçemedim. Tip ikideki en yaygın kullanım, senin yerinde olsaydım şöyle yapardım ya da eğer zengin olsaydım şunu yapardım gibi kalıplardır. Şu meşhur If I `were` a rich man ya ba dibba dibba... şarkısında olduğu gibi. Tanju Okan'da arajmanını söylemişti. Ah bir zengin olsam, sana neler neler...

**Tip 3** cümlede artık pişmalıklar içinde geçmişi andığımız bir durum söz konusu. Kendimizi ya da başkalarını, geçmişteki yapılanlar yüzünden eleştirebilir, pişmanlıklarımızı dile getirebiliriz. Kapıyı kitlemiş olsaydın, eve hırsız girmezdi. Daha dikkatli oynamış olsaydım maçı kazabilirdim cümlelerinde olduğu gibi.

**Mix 1** tip 2 ile tip üçün karışımı bir durum söz konusu. Geçmişte yapılan bir olayın (çalışmamak), bugüne etkisi (sınavda kalma)

**Mix 2** tip 2 ile tip üçün karışımı bir durum söz konusu. Şimdiki zamandaki veya devam eden şartın(type 2), geçmişteki (type 3) sonucu. Şu an ve hep böyle olduğu için geçmişte bunu yaptım. Koşulu zıt kullanırız.

Konuyu genel olarak anladığımıza göre artık İngilizceye geçebiliriz. :smile:

---

## Type 0
Genel doğruları, kesin durumları, gerçek olayları, doğa olaylarını, bilimsel gerçekleri anlatılırken tercih edilir. (_General Truth_)   
İki cümlede de geniş zaman kullanılır.  

| If Clause           | Main Clause    |
| :------------------ | :------------- |
| If + Present Simple | Present simple |


### Örnekler  
- If it snows, the roads get slippery.  (_Kar yağarsa yollar kayganlaşır._)
- Your mother gets angry if you don't eat your meal. (_Yemeğini yemezsen annen kızar._)
- If you drink cold water, you get sick. (_Soğuk su içersen hasta olursun._)
- If you mix red and blue, you get purple. (_Eğer kırmızı ve maviyi karıştırırsanız, mor elde edersiniz._)

---

## Type 1 
Gerçek veya gerçeğe uygun olaylarda kullanılır.   
Kesinliği belli olmayan ancak olası durumlarda kullanılır.  
İhtimal dahilindeki durumlar ifade edilir. (_Real Present_)   
Gelecek zamanı ifade eder.

| If Clause| Main Clause|
|:----------|:----------|
| If + Present simple / Present Continuous|Future Simple / Modal + V1 / Imperative (_Emir_) |


### Örnekler 
- If you don't get off the tree, you will fall. (_Ağaçtan inmezsen düşeceksin._) 
- If we work hard, we can finish the project. (_Çok çalışırsak projeyi bitirebiliriz._)
-  If he comes, take him upstairs. (_Gelirse onu üst kata çıkar._)
- If you want to pass the test, you must study hard. (_Testi geçmek istiyorsan çok çalışmalısın._)
- If he is still sleeping, I will sack him. (_Eğer hala uyuyorsa onu kovacağım._)

---

## Type 2 
Gerçekleşme olasılığı çok az ya da imkansız durumlar için kullanılır.  
Daha çok konuşma anındaki hayali durumları ifade etmek için tercih edilir.   
Fiilin geçmiş zamanda olması sizi yanıltmasın.  
Şimdiki veya gelecek zamandan bahseden cümlelerdir.(_Unreal Present_)

| If Clause| Main Clause|
|:----------|:----------|
| If + Past Simple / Past Continuous | Would / Could / Might + V1|

### Örnekler 

- If we bought two tickets, we would watch the film. (_İki bilet satın alsaydık filmi izlerdik._)
- If she won a lot of money, she might go to France. (_Çok kazansa Fransa’ya giderdi._)
- If he were listening to you, he couldn’t make a mistake. (_Seni dinliyor olsa hata yapmayabilirdi._)
- I would sleep until noon if I didn’t go to school. (_Okula gitmeseydim öğleye kadar uyurdum._)

>:exclamation: Tip ikide he/she/it ile birlikte `was` yerine `were` kullanılır. Bu sayede, hayali bir şeyden bahsedildiği anlamı pekiştirilmektedir. If I `were` a rich man ya ba dibba dibba... 

---

## Type 3
Gerçekleşme mümkün olmayan olaylar, pişmanlıklar ve eleştirileri anlatmak için kullanılır.  
Tamamlanıp geçmişte kalmış durumları belirttiği için geçmiş zaman formları tercih edilir. (_Unreal Past_)

| If Clause| Main Clause|
|:----------|:----------|
| If + Past Perfect/ Past Perfect Continuous | Would/ Could/ Might + have + V3|

### Örnekler 

- If you had locked the door, the thief wouldn’t have got in. (_Kapıyı kilitlemiş olsaydın içeri hırsız girmemiş olurdu._) – eleştiri
- If you had studied hard enough, you could have passed the exam. (_Yeteri kadar çalışmış olsaydın sınavı geçebilmiş olurdum._)  – eleştiri
- If I had been more careful, I would have won the race. (_Daha dikkatli olsaydım yarışı kazanmış olurdum._) – pişmanlık

---
## Mixed Type
Karışık tipde, tip 2 ve tip 3'ü karıştırarak şartlı cümleler oluştururuz.  

### Örnekler 

| If Clause| Main Clause|
|:----------|:----------|
| If + Past Perfect (type 3) |  Would / Could / Might + V1 (type 2)|

Aşağıdaki cümlelerde, geçmişte olan bir olayın(type 3), şimdiki zamana(type 2) etkisi söz konusu. Geçmişte bir şey yapsan şimdi şöyle olurdu.

- If you had invited him (type 3), he would be here now.(type 2) (_Eğer onu davet etseydin o şimdi burada olurdu._)
- If you hadn't eaten those sour plums (type 3), you wouldn't be ill now.(type 2) (_O ekşi erikleri yemeseydin, şimdi hasta olmazdın._)
- If you had crashed the car(type 3), you might be in trouble.(type 2) (_Eğer arabayı çarpmış olsaydın, başın belaya girebilirdi._)



| If Clause| Main Clause|
|:----------|:----------|
| If + Past Simple (type 2)  | Would/ Could/ Might + have + V3 (type 3) |

Aşağıdaki cümlelerde, şimdiki zamandaki veya devam eden şartın(type 2), geçmişteki (type 3) sonucu. Şu an ve hep böyle olduğu için geçmişte bunu yaptım. Koşulu zıt kullanırız. Sana güveniyoruz, güvenmeseydik şöyle olurdu. Örümcekten korkuyorum, korkmasaydım şöyle olurdu.

-If we didn't trust him(type 2), we would have sacked him months ago.(type 3) (_Ona güvenmeseydik, aylar önce görevden almış olurduk._)  
-If I wasn't afraid of spiders(type 2), I would have picked it up.(type 3) (_Örümceklerden korkmasaydım, onu almış olurdum._)


